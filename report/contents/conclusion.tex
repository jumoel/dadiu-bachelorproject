
\chapter{Konklusion}
\label{cha:konklusion}

Vi har af vores test set at KI'en kan give grobund for alternative
spiloplevelser i form af leg. Vi har dog også erfaret, at KI'en kan
modvirke alternative spilopvelser. I \ima fik børnene glæde af at lege
med den kunstige intelligens, mens vi i \cat så, at KI'en direkte
modvirkede alternative mål, da børnene fokuserede mere på ikke at dø,
end at udforske og lege, for eksempel med kakerlakkerne. Vi har dermed
erfaret, at man med KI i høj grad kan påvirke den måde spilleren
spiller spillet på, men at man også har mulighed for at styre
spilleren ud i, eller væk fra delmål. Dette sås tydeligt i \sop, hvor
KI'en aktivt ændrede de primære veje, spilleren tog gennem banen.

I rapporten har vi beskrevet vores udviklingsforløb hos DADIU og vores
arbejde i Unity. Vi har givet et indblik i de problemer og
udfordringer vi stødte på undervejs, og har givet vores bud på
forbedringer en fremtidig produktion kan drage nytte af.

Vi har udvidet vores spil med heatmap funktionalitet, der gør os i
stand til at registrere hvor i spillene en spiller bevæger sig, samt
hvordan tidsfordelingen ligger i forskellige områder i
banerne. Derudover kan vi se, hvor lang tid det tager spilleren at
færdiggøre baner, samt se hvor de eventuelt dør. Disse data har vi
anvendt til at skabe et billede af den kunstige intelligens påvirkning
i de forskellige spil.

Vi har erfaret, at der er særlige ting, man skal tage højde for, når
man udfører en brugertest på børn. Børnenes koncentrationsevne er
begrænset -- især når deres venner leger udenfor. Derfor skal man nøje
overveje, hvordan man får relevant data fra sin test, uden at kræve
for mange ting af børnene.

Vi betragter vores projekt som værende succesfuldt, da vi har haft tre
vellykkede praktikforløb hos DADIU, som alle har resulteret i fine
produkter. Vores heatmapfunktionalitet har givet os en mulighed for at
vurdere den kunstige intelligens påvirkning på spillerens progression
i vores spil. Desuden har vi kunnet vurdere og diskutere, i hvor høj
grad den kunstige intelligens spiller en rolle -- både i forhold til
spilprogressionen, samt den oplevelse de får.

Når KI'en giver så store muligheder for at påvirke spillet, er det
væsentligt at \emph{game designeren} bruger en del tid på at udtænke
og finpudse den kunstige intelligens. I alle vores projekter var
gamedesigneren langt fra interreseret i den kunstige intelligens
påvirkning på spillet: Der blev brugt mere tid på detaljer i andre
dele af spillet. Det på trods af at vi tydeligt kan se, at KI'en
spiller en stor rolle. Vi er sikre på, at alle produktionerne kunne
være blevet bedre, hvis KI'en i vores spil havde fået mere fokus i
designprocessen.

%%% Local Variables: 
%%% mode: latex
%%% TeX-master: "../report"
%%% End: 
