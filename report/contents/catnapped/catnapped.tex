
\section{Catnapped: The Bear Affair}
\label{sec:catnapped}

% Derovre er en ko
% rt vej til pizzamanden.

Catnapped er en historie om en teddybamse og en kat fortalt gennem et
spil. De to bor i samme hus og rivaliserer om at få kærligheden fra
drengen, der bor der. Vi ser i \ref{fig:catmenu} hvordan spillet
starter, med billede af drengen med kat og bamse i armene ovre til
højre.

\fig[\textwidth]{contents/catnapped/catnappedmenu.png}{Startmenuen der
  viser hvor spillet starter.}{fig:catmenu}

\subsection{Spillet}

Spillet begynder med at katten fanger vores hovedperson Teddy og
putter ham i vaskemaskinen. Nu gælder det om som spiller at få styret
Teddy gennem en række udfordringer i kampen for at undslippe den onde
kat.

Den første bane udspiller sig i vaskemaskinen, hvor man langsomt
bliver hvirvlet rundt mellem sokkerne. Spilleren skal forsøge at kaste
den snor man har på ryggen, hen på et håndtag inde i vaskemaskinen for
at komme fri.

Næste bane handler om balance. Spilleren skal passere henover brækkede
gulvbrædder uden at falde ned. Bamsen er våd og tung, hvilket gør
styringen vanskelig.

Tredje bane starter med at vise en ventilator der står højt
oppe. Spilleren får fat i ventilatoren med sin snor, og skal modvirke
vindkraften for at trække sig helt tæt på ventilatoren. Når spilleren
er kravlet ned fra ventilatoren, har han en mulighed for at lege lidt
med fysiksystemet, idet han skal bane sig vej til en skakt. 

Nu befinder Teddy sig i en labyrint, som han skal forsøge at
undslippe. For at forhindre dette, forsøger katten at fange spilleren
i lyskeglerne fra dens øjne. Rundt omkring i labyrinten ligger der
tændstikæsker. Disse kan bruges til at gemme sig bag, så katten ikke
ser Teddy. Vi kan se i \ref{\fig:cateyesroach} bamsen der gemmer sig
badved tændstiksæsker for at undgå at blive set af
katteøjnene. Tændstiksæskerne fungerer samtidig som forhindring da de
visse steder skal skubbes væk, for at Teddy kan komme videre. I
labyrinten løber der kakerlakker rundt, de er med til at skabe liv i
banen, vi kan se en kakerlak neders i \ref{\fig:cateyesroach}.

\fig[\textwidth]{contents/catnapped/catnappedEyeRoach.png}{Illustration af
  katteøjne, tændstiksæsker og kakerlak.}{fig:cateyesroach}

Når spilleren er undsluppet fra labyrinten, mødes han med
katten. Katten står oppe på en skammel. Det gælder om at kaste sin
snor på benene så de går i stykker. Der er en \emph{health bar}, der
viser hvor tæt på katten er fra at falde ned. Under kampen forsøger
katten som i labyrinten at fange spilleren med øjnene.

Er spilleren sejrrig, undslipper han og kan i ro og mag sidde i sin
skotøjsæske og blæse sæbebobler, dette ses i \ref{fig:catnappedwin}.

\fig[\textwidth]{contents/catnapped/catnappedWin.png}{Slutbillede
af catnapped.}{fig:catnappedwin}



\subsection{Produktionsforløb}

Vi brugte første dag i produktionsforløbet på at lære hinanden at
kende. Vi diskuterede hvilke muligheder vi havde for styring af
spillet. Det blev til fire forskellige styringsmetoder. Jeg selv og
vores \emph{lead programmør} var de eneste der ikke havde arbejdet i
Unity3D før. Jeg fik til opgave næste dag at lave en styremåde til
Teddy. Spilleren kunne kigge med musen og rykke sig fremad når venstre
musetast blev holdt nede. Dette var den mest simple styremåde.  Andre
løsninger indebar blandt andet at man skulle bevæge sig rundt som om
man havde vægt på musen: Hvis man holdt den til højre for Teddy ville
han vælte mod højre og gå hurtigere, jo længere væk musen blev
flyttet, indtil han til sidst faldt. Dette princip blev aldrig rigtig
brugt, men det fik os til at komme på de første ideer til spillet. Vi
havde overvejet at Teddy kunne samle ting i huset til et lille
et-bamsesband. Det vil sige at Teddy skulle spille på tingene han
samlede op, for at finde ud af om det var noget han kunne bruge i sit
multiinstrument.

På tredjedagen blev vores endelige ide lagt fast og vi begyndte at
udvikle. Vi skulle nå at lave en masse forskellige prototyper som
vores testgruppe skulle afprøve allerede en uge senere.

For os programmører var der hele tiden noget at se til. Der var mange
baner planlagt fra starten. Det blev programmørernes job at holde styr
på dem alle sammen, sætte dem sammen i Unity og sørge for at de kunne
spilles. For det meste af tiden arbejdede vi på en bane hver. Mit
primære fokus endte med at være labyrint-banen.

Vi havde møder hver morgen på vores produktion. Møderne var en
opdatering om hvad der var sket den foregående dag. Vi havde opsamling
af hvilke nye arbejdsopgaver der var til den kommende dag, så alle
havde mulighed for at finde noget at lave.

\subsection{Mine arbejdsopgaver}

Jeg stod først og fremmest for KI-delen af vores spil. Det endte dog
med at vi havde svært ved at få noget som helst KI implementeret i
spillet. Se afsnittet om KI begrænsning på side
\pageref{sec:KIBegraensning}

I stedet endte mine arbejdsopgaver med at være følgende:

\begin{itemize}
\item Leveldesign i labyrinten
\item Waypoints til de øjne der følger spilleren
\item Implementerede funktionalitet så øjnene kunne fange Teddy
\item Spilmenuen
\item GUI-elementer
\item Diverse lydimplementering
\end{itemize}

\subsection{Brugertest}

Vi testede vores spil på børn mange gange i udviklingsforløbet. Nogle
af børnene var bedre end andre, men de hjalp ofte hinanden. Børnene
havde ikke umiddelbart problemer med at forstå styringsmåden. Det var
dog ikke tilfældet for de voksne, der prøvede spillet. Det var meget
tydeligt ved brugertest at i hvert fald nogle børn fangede
styringsmåden lige med det samme. De løb rundt i labyrinten med det
samme uden at se sig tilbage. Hvis nogle af de andre børn havde
problemer med at styre var der straks hjælp at hente hos
sidemanden. Dette var ikke tilfældet med fx den publisher der kom ud
for at se spillet. Vi blev til sidst nødt til at forklare ham at man
skulle blive ved med at holde venstre museknap nede for at Teddy gik
fremad. 

Jeg fik aldrig direkte indsigt i hvad vores resultater af brugertests
var. Programmørene hørte kun at det gik godt hver gang og at børnene
arbejdede sammen om problemer. Det vil sige at vi ikke fik nogen
rigtig indsigt i om der var noget ved vores styremåder der skulle
ændres. Det havde været lettere at optimere styremåden og at regulere
sværhedsgraden af spillet hvis vi havde været med til brugeretests.

\subsection{Problemer og udfordringer}

En af de største problemer der blev afdækket af vores brugertest var,
at det var svært at finde rundt i labyrinten. Vi startede med et
kamera der hele tiden var bag Teddy. Det medførte at spillerne mistede
orienteringen og farede vild. Vi fandt ud af at vi var nødt til at
have et mere stationært kamera så det var klarere, hvilken vej man
gik. I første udgave roterede kameraet 90 grader ad gangen, men
spillerne blev stadig desorienterede. Banen så for anderledes ud fra
de forskellige vinkler. Derfor endte vi med at fjerne al rotation fra
kameraet og placere det over spilleren. Her fik vi det problem at
kameraet let kom til at være placeret bag væggene i banen, så man ikke
kunne se Teddy. Vi forsøgte at løse dette ved at finde den rigtige
højde for kameraet. Det gjorde at man både fik fornemmelsen af at
kunne se toppen af kasserne men gjorde også at kameraet ikke kom for
langt fra Teddy.

\subsection{KI i spillet}

Den kunstige intelligens i spillet endte med at være kattens øjne i
labyrinten og den sidste bane.

I labyrinten er der en række \emph{waypoints}. Det bestemmes ved hjælp
af \emph{pathfinding} hvilket waypoint spilleren er tættest på. Ved
dette waypoint aktiveres katteøjnene, som søger efter spilleren i et
forudbestemt mønster. Der er kun ét sæt katteøjne aktiveret af gangen.

Hvis spilleren bliver opdaget inde i lyskeglen fra et sæt øjne, bliver
han fanget af katten og skal starte banen forfra.


Øje sættene er kun tændt et ad gangen. Kun det sæt øjne som er tættest
på spilleren i følge den indbyggede shortest path. Shortest path
bliver kun fundet lige når banen bliver initieret. Informationen
bliver gemt i små felter i gulvet, så det er kun nødvendigt at finde
hvilket felt der er tættest på spilleren, for at finde det tætteste
øjesæt.

I \emph{boss}-banen forsøger katten også at fange spilleren i lyset
fra sine øjne. For at forhindre det, kan spilleren gemme sig bag nogle
kasser i begge sider. Når spilleren gemmer sig, følger øjnene
efter. Derefter begynder katten at søge rundt omkring kassen for at
forsøge at fange spilleren. Der er dog ikke noget system ved søgningen,
der foregår vilkårligt.
%%
Vi havde under hele produktionene diskussioner om hvor og hvordan vi
kunne få noget KI inkluderet i vores projekt da det ikke gav mening
rigtigt at have noget som helst af det. Det var rent ekstraarbejde og
ingen af de andre var opsatte på at der skulle god KI med i
spillet. Det ikke ville være en essentiel del i det og ikke ville
medvirke stort på spiloplevelsen.


%%


\subsection{Mulige forbedringer}
\label{sec:Forbedringer}

%%
I slutningen af forløbet fandt vi ud af, at vi ud af at vi burde have
styret kameraet med \emph{triggers} igennem hele banen for at få
kameraet til at opføre sig optimalt, men det havde vi ikke tid til at
implementere.
%%
Det var vores meningen at labyrinten skulle kunne genereres
proceduralt så vi havde en ny labyrint hver gang man startede
banen. Det blev dog for stort et arbejde, men kunne have gjort banen
meget mere interessant. Alle algoritmerne vi brugte i labyrinten blev
derfor lavet så de kunne bruges igen og igen, lige meget hvilken
labyrintopsætning der blev anvendt. Skulle labyrinten genereres
proceduralt, skulle der dog også være implementeret noget
verificering, så det blev undersøgt om det var muligt at finde igennem
den genererede labyrint.

Vi overvejede på et tidspunkt i udviklingen af spillet at indføre en
ny figur som skulle hjælpe Teddy rundt i labyrinten. Det skulle være
et møl som blev tiltrukket af Teddy og blev hans ven. Møllet skulle
kunne flyve og derved se labyrinten ovenfra. Idéen var, at man skulle
kunne skifte kameravinkel og se møllets perspektiv så man kunne få et
lidt bedre overblik. En anden idé var at møllet skulle guide spilleren
igennem direkte. Møllet skulle også kunne advare mod farer,
dvs. katteøjnene.

Da vi fandt ud af at vi ikke ville proceduralt generere labyrinten
fjernede vi også møllet som hjælperen og ændrede planen for at få
indført KI i spillet. I stedet skulle der implementeres
\emph{flocking} [INDSÆT KILDE TIL FLOCKING ARTIKEL] på de kakerlakker
der nu bare går rundt i banen. De skulle søge hen mod Teddy når han
kom indenfor en bestemt radius af dem. Jo flere kakerlakker der var
omkring Teddy, jo sværere skulle det være at bevæge sig
rundt. Samtidig skulle katteøjnene begynde at følge hurtigere og
hurtigere efter kakerlakkernes ``lyd'' jo flere kakerlakker der
var. Dette skulle gøre banen langt sværerere at komme igennem men
samtidig give mulighed for alternativt gameplay, da vi ville
implementere mulighed for at træde på kakerlakkerne og dermed få dem
til at forsvinde. Stødte man senere ind i nye kakerlakker ville de
begynde at følge efter spilleren påny.
%%

\subsection{Hvorfor KI i spillet var begrænset}
\label{sec:KIBegraensning}

Det er sandsynligvis min egen skyld at der til sidst ikke kom så meget
KI med i spillet som jeg gerne ville have. Det tog mig for lang tid at
prøve at finde en algoritme til 2D flocking på kakerlakkerne, jeg
burde have skrevet den selv fra starten. Jeg fik ikke lov til at
inkludere det møl vi havde overvejet da det ville kræve for meget
ekstra arbejde for de andre på holdet. Til sidst var der bare for
mange ting at få rettet igennem til at jeg fik tid til at se på
flocking. Problemet var også at der aldrig blev taget hensyn til at
jeg gerne ville have mere KI med i spillet. At få flocking på
kakerlakkerne ville ikke ændre det generelle udtryk man fik af spillet
som helhed. Det ville have været en ekstra gode, men vores game
designer kunne ikke se hvilke muligheder det kunne åbne op for. Jeg
mente det kunne give brugeren et til fokus i labyrinten, måske ville
børnene synes at kakerlakkerne var sjove at lege med.


%%% Local Variables: 
%%% mode: latex 
%%% TeX-master: "../../report"
%%% End:
