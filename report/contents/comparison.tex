
\chapter{Sammenligning af vores KI'er}
\label{cha:samm-af-vores-ki}

Vi har alle tre haft pathfinding som vores primære KI. I \cat gik
det ud på en simpel shortest path algoritme som kunne køre i lineær
tid over antal øjne i labyrinten. Til \sop blev der lavet en A*
pathfinding algoritme til at styre broderen. Til \ima blev der fundet
en A* pathfinding algoritme på nettet, denne styrede de små
modstandere der løber efter ens maskine.

Selvom den kunstige intelligens i alle tre spil anvender simpel
pathfinding og derved minder meget om hinanden, udfylder de tre helt
forskellige roller.

I \cat optræder KI'en i en rolle som direkte forhindring. Dens
eneste formål er at gøre det sværere for spilleren at bevæge sig rundt
i gangene, og spillerens tvinges til at time sine bevægelser for at
pasere katteøjnene.

I \ima er KI'en flere ting. Den er til for at tvinge spilleren til at
bevæge sig rundt i banen og ikke blot stå stille et sted og skyde
efter bygningerne. Derudover fungerer den som et vink til spilleren om
at bygningerne skal bekæmpes. Det skyldes at bygningerne bliver ved
med at lave fjender, indtil de er blevet slået ihjel. Ønsker spilleren
derfor at stoppe den uendelige strøm af modstandere må han bekæmpe
bygningerne. Til sidst udfylder KI'en en ren tidsfordrivsrolle. Nogle
finder det sjovt blot at køre rundt og skyde de små modstandere med
deres forskellige våben.

I \sop fungerer KI'en som en guide. Dens rolle er at vise vejen gennem
banen. Spillet bliver også gemt, når man indhenter KI'en på bestemte
steder i banen. Det er ved ens seneste gemmepunkt at man bliver
genoplivet, hvis man dør. Dermed arbejder den for at gøre spillet
nemmere, i modsætning til de to andre spil.

Hvad er det så der er fælles for vores tre kunstige intelligenser? I
alle spillene har de indflydelse på spilleres progression gennem
spillet. Om det er hjælp eller forhindring, eller om det skaber
alternative legemuligheder, påvirker de alle både hvor meget tid
spilleren bruger i spillet, men også udfordringsniveauet.

%%% Local Variables: 
%%% mode: latex
%%% TeX-master: "../report"
%%% End: 
