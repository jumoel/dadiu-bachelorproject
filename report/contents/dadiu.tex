
\chapter{DADIU}
\label{cha:dadiu}

DADIU er et samarbejde mellem en række uddannelsesinstitutioner. Hver
institution bidrager med studerende med forskellige kompetencer, der
sammen skal indgå i en computerspilsproduktion.

De roller, der var repræsenteret ved vores produktioner var:

\begin{itemize}
\item Projektleder
\item Instruktør
\item \emph{Game designer}
\item \emph{Lead}-programmør
\item Programmør
\item \emph{Art director}
\item \emph{Visual designer}
\item \emph{CG artist}
\item Animator
\item \emph{Audio designer}
\end{itemize}

Derudover deltager arkitektskolen også og bidrager med en \emph{Level
designer} på afgangsproduktionen, der foregår i marts.

DADIU-produktioner er en mulighed for at lave spil i et miljø, der
minder om det, der er at finde i rigtige spilvirksomheder. Selvom
DADIU-produktionen blot er et studieprojekt, kommer både tidspresset
og sammensætningen af holdet tæt på virkeligheden i branchen. Mange
lignende forløb andre steder er udelukkende frivillige initiativer og
det er kun DADIU, som man kan deltage i som en del af sit
studieforløb.

Før produktionerne begynder, finder et fællespensumskursus sted. Det
er beregnet til at lære alle de studerende noget om hvad de andre
produktionsdeltagere kan. I to uger kommer folk fra de forskellige
repræsenterede studier og spilbranchen og fortæller om deres felt og
giver et minikursus i centrale elementer. Det giver et godt billede af
hvad man kan forvente af de andre på holdet, omend kurserne i ens
eget felt kan være lidt trivielle.

Efterfølgende er der et tre dages intensiv kursus hvor der bliver
lavet øvelser med at udvikle brætspil. Kursets formål er at lære de
studerende, hvad der er godt og dårligt ved et spil, og hvad der skal
til for, at et spil er sjovt.

Når produktionerne er gået i gang, får holdene ugentligt besøg af en
konsultationsgruppe. Konsultationsgruppen består af folk fra
DADIU. Ved et af møderne er der også en person fra et professionelt
spilfirma til stede, som skal agere spiludgiver. Holdene skal ved
hvert besøg \emph{pitche} og fremvise spillet. Konsultationsgruppen
vil så komme med feedback og komme med gode råd.

Pitching er den fremlæggelse man laver, når man typisk skal sælge
eller søge finansiering til sit produkt. Man skal fremvise sit produkt
på en kort og kompakt måde.

Selve produktionen består af tre faser. Den første fase er
onlinefasen. Her kan holdet komme med ideer og brainstorme over
hvilket spil de kunne tænke sig at lave. I denne fase har
projektlederen til opgave at tilrettelægge produktionsforløbet. Den
næste fase er præproduktionen. Holdet mødes for første gang og skal
blive enige om, hvilket spil der skal laves. Der skal udvikles en
virkende prototype, samt designdokumenter, som skal afleveres og
fremvises til konsultationsgruppen efter en uge.

Dernæst starter produktionsfasen. Gruppen har nu tre uger til at
udvikle, færdiggøre og finpudse spillet, før det skal præsenteres i
plenum foran et dommerpanel, de andre grupper og interesserede folk
fra branchen.

\chapter{Begrænsninger for spillene}
\label{cha:begransninger}

Vores produktioner havde nogle begrænsninger udstukket af DADIU. De
væsentligste var som følger:

\begin{itemize}
\item Spillet skulle kunne spilles som et \emph{single player}-spil.
\item Spillet skulle inkludere 3D-elementer og en hovedperson
\item Målgruppen skulle være 3-7-årige børn (hvor vi i alle vores tre
  grupper valgte at indsnævre det til 6-7-årige)
\item Efter maksimalt 5 minutters spil skal man have oplevet en fuld
  spiloplevelse.
\item Det endelige spil skulle testes på målgruppen
\item Spillet må kun bruge musen og venstre musetast til styring
\item Spillet skulle indkludere kunstig intelligens
\item Spillet skulle være både på dansk og engelsk
\item Spillet skulle udvikles i Unity
\item Spillet skulle kunne spilles på internettet ved hjælp af Unitys
  \emph{web player} på en 'gennemsnitlig'\footnote{Baseret på Unitys
    hardwareundersøgelser:
    \url{http://unity3d.com/webplayer/hardware-stats}.} pc.
\end{itemize}

De fulde begrænsninger kan ses i appendiks
\ref{cha:dadiu-begraensninger}.

%%% Local Variables: 
%%% mode: latex
%%% TeX-master: "../report"
%%% End: 
