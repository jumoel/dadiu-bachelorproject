\chapter{Indledning}
\label{cha:indledning}

Vi har udviklet tre spil i forbindelse med et ophold i
'virksomhedspraktik' på DADIU\citep{dadiu}. Vi indgik i
produktionshold på cirka 15 mennesker fordelt over en række
forskellige specialiteter.

Fra DADIU's side blev der udstukket begrænsninger til spillene. Et af
dem var, at spillene skulle henvende sig til børn i 3-7-års alderen,
hvor det på alle vores produktioner blev besluttet, at indskrænke
intervallet til 6-7 år. Et andet krav var, at der skulle være kunstig
intelligens, som en central del af \emph{gameplayet}.

Man kan derfor stille sig selv spørgsmålet, om tilstedeværelsen af
kunstig intelligens overhovedet gør en forskel i spil rettet mod
børn. Bruger børnene samme mængde tid på det samme spil, hvad enten
det indeholder en kunstig intelligens eller ej?

Spørgsmålet er interessant, da der bliver udviklet flere og flere
computerspil målrettet mod børn, og det derfor relevant at finde ud
af, om kunstig intelligens er en faktor, der skal overvejes, når et
computerspil designes. Spørgsmålet er endvidere interessant, idet der
ikke umiddelbart er nogen tidligere litteratur at finde omkring
kunstig intelligens' påvirkning af børns spiloplevelse.

Vi vil derfor, ved hjælp af tre spil, hvor de kunstige intelligenser
spiller forskellige roller, undersøge om den kunstige intelligens har
nogen indvirkning på spiloplevelsen.

I rapporten vil vi begynde med at beskrive DADIU og herefter de tre
produktioner, vi hver i sær var en del af. Vi vil herunder evaluere
ting, der har været specifikke for vores produktioner. Efterfølgende
vil vi evaluere DADIU samt udviklingsmiljøet Unity3D
(Unity)\citep{unity} generelt. Vi vil beskrive vores forsøg, hvad vi
måler, og hvorfor vi måler det. Vi vil beskrive vores testplan og
argumentere for, hvorfor den er udformet, som den er. Til slut vil vi
diskutere og evaluere vores resultater og spil på baggrund af den
udførte test. Vi vil også vurdere, om tilstedeværelsen og typen af en
kunstig intelligens, i et spil målrettet mod børn, er en faktor der
skal overvejes af \emph{game designere} i forbindelse med
spiloplevelsen.

%%% Local Variables: 
%%% mode: latex
%%% TeX-master: "../../report"
%%% End: 