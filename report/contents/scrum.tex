Scrum er en fleksibel måde at udvikle software på. Istedet for de
traditionelle udviklingsmetoder som fx vandfalsmetoden erkender man i
Scrum at der opstår uforudsigelige ting gennem en
udviklingsproces. Man har derfor lavet et fleksibelt system som nemt
kan håndtere ændringer.  I Scrum arbejder holdet i ``sprints''. En
``sprint'' varer typsik to til fire uger. Ved enden af hver ``sprint''
skal der være en potentielt færdigt produkt.  Det foregår ved at der
er en ``Produkt Backlog'' som styres af ejeren af produktet. Her kan
ejeren lægge så mange krav i bunken som han lyster. Hvert krav skal
have en prioritering og kravene med højest prioriteting er dem der
bliver lavet først. Ved starten af hver ``sprint'' estimerer holdet
hvor meget de kan nå i løbet af sprinten og flytter disse krav over i
``Sprint Backlog''. Hver dag under sprinten holdes der et stående møde
hvor alle på holdet fortæller hvordan tingene står til.  Scrum har en
række fordele i forhold til de traditionelle metoder og især til
mindre udviklingshold. Der er først og fremmest stor
fleksibilitet. Det er nemt at justere tingene hvis nogle ting tager
længere end forventet, eller hvis der opstår uventede problemer. Det
er også nemmere at hjælpe hinanden internt på holdet, da alle ved hvad
andre laver, samt hvilke problemer de måtte have. Man har også hele
tiden et færdigt produkt der virker såfremt det skulle blive
nødvendigt.