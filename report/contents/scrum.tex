
\chapter{SCRUM}
\label{cha:scrum}

\emph{SCRUM} er en fleksibel måde at udvikle software på. I stedet for
de traditionelle udviklingsmetoder, som for eksempel vandfaldsmetoden,
erkender man i \emph{SCRUM}, at der opstår uforudsigelige ting gennem
en udviklingsproces. Man har derfor lavet et system, som nemt kan
håndtere ændringer. I \emph{SCRUM} arbejder holdet i 'sprints'. I
traditionel \emph{SCRUM} varer en sprint typisk to til fire uger. Ved
enden af hver sprint skal der være et potentielt færdigt produkt.

I \emph{SCRUM} har ejeren af produktet (ofte projektlederen) en
'product backlog'. Her kan ejeren lægge så mange krav i bunken, som
han lyster. Hvert krav skal have en prioritering, og kravene med
højest prioriteting er dem, der bliver lavet først. Ved starten af
hver sprint estimerer holdet, hvor meget de kan nå i løbet af
sprinten. De krav, de kan nå at opfylde flyttes over i en 'sprint
backlog'. Hver dag under sprinten holdes der et stående møde, hvor alle på
holdet fortæller, hvordan tingene står til.

\emph{SCRUM} har en række fordele i forhold til de traditionelle
metoder og især til mindre udviklingshold. Først og fremmest er der
stor fleksibilitet. Det er nemt at justere tingene, hvis noget tager
længere tid end forventet, eller hvis der opstår uventede
problemer. Det er også nemmere at hjælpe hinanden internt på holdet,
da alle ved, hvad de andre laver, samt hvilke problemer der måtte
være. Man har også hele tiden et færdigt produkt der virker.

%%% Local Variables:
%%% mode: latex
%%% TeX-master: "../report"
%%% End: 