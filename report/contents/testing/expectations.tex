
\section{Forventninger ved brugertest}
\label{sec:brugertestforventninger}

Vi forventer at kunne se klare ændringer i vores heatmaps med og uden
KI i vores spil.

I Catnapped forventer vi at spilleren kommer til at bevæge sig
hurtigere rundt i labyrinten. Om det vil føre til at de hurtigere
kommer ud af den er ikke til at sige. Børnenes valg bliver muligvis
mindre velovervejede, da der ikke er fare ved at bevæge sig rundt
mere.

I Imachination forventer vi at banerne bliver klaret hurtigere. Der er
ikke længere et krav om at bevæge sig for at holde sig i live. Det er
muligt blot at skyde bygningerne på afstand uden den store
udfordring. Spilleren vil hovedsageligt opholde sig helt tæt på
bygningerne da de ikke bliver tvunget til at køre rundt i resten af
banen. Der er heller ikke længere mulighed for at skyde ting uden at
komme tættere på at gennemføre banen.

I Sophies dreamleap forventer vi at det tager længere tid at komme
gennem banerne. Der vil være mere udforskning da der ikke længere er
en guide til at pege dig i den rigtige retning. Vi forventer også at
spilleren vil dø mere da de formentlig vil forsøge at lave sværere
spring.

Vi forventer at se en betydelig forskel på de børn der spiller med KI
først og dem der spiller uden KI først. Fx er Sophies dreamleap en del
nemmere at spille uden KI hvis først du har spillet det med, og kender
vejen rundt i banen.

%%% Local Variables: 
%%% mode: latex
%%% TeX-master: "../../report"
%%% End: 