
\section{Metoderefleksion}
\label{sec:metoderefleksion}

Overordnet set er vi tilfredse med vores afprøvning i
fritidshjemmet. Det lykkedes os at få brugbart data, og vi fik også den
ønskede mængde. Der var dog nogle ting, vi erfarede, at vi ikke havde
gjort godt nok. Vi havde ikke vurderet, hvilke huller der var i vores
testplan. Derfor blev løsningen på børnenes utålmodighed improviseret
på stedet. Det ville have været fornuftigt at have en backupplan hvis
vores testplan skulle fejle. Derudover skulle vi have overvejet, hvordan
vi motiverede børnene hjemmefra. Det resulterede, i at antallet af
børn vi testede med, voksede fra seks til ti, da vi var usikre på om vi
havde fået nok data. Vi er dog tilfredse med, at vi fik justeret vores
testplan, da vi kunne se at vores oprindelige tilgang ikke virkede. Da
vi fik justeret så tidligt i testforløbet, undgik vi at komme hjem med
utilstrækkeligt data og dermed være nødt til at tage ud at teste igen.

Under testen opdagede vi en væsentlig mangel i vores heatmap-modul:
Det skulle have været muligt at starte og stoppe logningen af data med
en genvejstast. Vores implementering antog, at barnet blev ved med at
spille, og gemte derfor først data, når banen blev gennemført. Som vi
tydeligt så af testen, var det ikke tilfældet ved alle børn, og i de
tilfælde, hvor barnet forlod spillet midt i det hele, måtte vi spille
banen færdig selv og bagefter gå ind at slette alt data der var blevet
genereret efter barnet havde forladt computeren. Grunden til at det
skulle være en genvejstast er, at børnene trykkede mange tilfældige
steder på skærmen, som kunne have stoppet optagelsen og skrevet
logfilen, hvis det havde været styret af en synlig knap.

Vi har prøvet at kompensere for, at børnene er bedre til spillet anden
gang de spiller det end første, ved at blande det sådan at halvdelen
spiller med KI først og den anden halvdel omvendt. På den måde får vi
de mest præcise resultater, selvom vi ideelt skulle have to helt ens
børn til at spille de to udgaver, uden at have prøvet nogen af dem
før.

Vi er af den opfattelse, at vores data er blevet virklighedstro, fordi
det lykkedes, os at få børnene til at spille, som de ville have gjort,
hvis de sad derhjemme og spillede. Vores bevidste valg om ikke at
fortælle børnene, hvad de indgik som forsøgspersoner i, bidrog til
resultaternes kvalitet.


%%% Local Variables: 
%%% mode: latex
%%% TeX-master: "../../report"
%%% End: 
