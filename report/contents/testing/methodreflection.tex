
\section{Metoderefleksion}
\label{sec:metoderefleksion}

Overordnet set er vil tilfredse med vores afprøvning i
fritidshjemmet. Det lykkedes os at få brugbart data og vi fik også den
ønskede mængde. Der var dog nogle ting vi erfarede at vi ikke havde
gjort godt nok. Vi havde ikke vurderet hvilke huller der var i
vorestestplan. Derfor blev løsningen på børnenes utålmodighed
improviseret på stedet. Det ville have været fornuftigt at have en
backupplan hvis vores testplan skulle fejle. Derover skulle vi nok
have overvejet, hvordan vi motiverede børnene, hjemmefra. Det
resulterede i at antallet af børn vi testede med voksede fra seks til
ti, da vi var usikre på om vi havde fået nok data. Vi er dog tilfredse
med at vi fik justeret vores testplan da vi kunne se at det ikke ville
virke. Da vi fik justeret så tidligt i testforløbet undgik vi at komme
hjem med utilstrækkeligt data og for så at måtte tage ud og teste
igen.

Under testen opdagede vi en væsentlig mangel i vores
heatmap-modul. Det skulle have været muligt at starte og stoppe
logningen af data. Vores implementering antog at barnet blev ved med
at spille, og gemte derfor først det færdige heatmap når banen blev
gennemført. Som vi tydeligt så af testen var det ikke tilfældet ved
alle børn, og i de tilfælde hvor barnet forlod spillet midt i det hele
måtte vi spille banen færdig selv for derefter at gå ind og finde det
rigtige sted i loggen og slette alt data der var blevet genereret
efter barnet havde forladt computeren. Vi skulle have implementeret en
genvej som ikke var synlig for spilleren, da børnene trykkede mange
tilfældige steder på skærmen, som kunne stoppe optagelsen og skrive
logfilen.

Vi har prøvet at kompencere for at børnene er bedre til spillet anden
gang de spiller det end første ved at blande det sådan at halvdelen
spiller med KI først og halvdelen uden. På den måde kommer vi nærmest
præciste resultater, selvom vi ideelt skulle have to helt ens børn til
at spille de to udgaver så begge blev spillet uden tidligere erfaring.

Vi mener at vores data er blevet meget virklighedstro fordi det
lykkedes os at få børnene til at spille som de ville have gjort hvis
de sad derhjemme og spillede. Vores bevidste valg om ikke at fortælle
børnene, hvad de indgik som forsøgspersoner i, har bidraget meget til at
få virkelighedstro data.



%%% Local Variables: 
%%% mode: latex
%%% TeX-master: "../../report"
%%% End: 
