
\section{Delkonklusioner}
\label{sec:delkonklusioner}

\subsection{\cat}
\label{sec:partconcl-cat}

Der er stor forskel på målene, når man spiller med og uden KI. Hvis
KI'en er med i spillet, forsøger børnene at slå den ved at bevæge sig
rundt uden at blive set.

Som det tydeligt kan ses på heatmappene af \cat (appendiks
\ref{sec:cat-heatmaps}), har gennemløbene mange 'varme' områder når
KI'en er med. Det skyldes, at børnene er gået i stå eller har ventet på
at komme forbi katteøjnene. Til forskel er der næsten ingen 'varme'
områder på nogen af de heatmaps til gennemløbene uden KI. Det betyder,
som forventet, at spillerne har bevæget sig mere, når KI'en ikke var
til stede i banen.

Hvis det var for svært for børnene med KI'en til stede, gav de
op. Spillet er ikke sjovt, hvis man ikke har nogen chance for at
gennemføre det, når KI'en er der. Til gengæld var det stadig muligt for
nogle af børnene at have det sjovt når KI'en ikke var til stede,
selvom de ikke gennemførte. Det kom især til udtryk hos den dreng, som
fulgte efter kakerlakkerne. Han forsøgte også at komme ud af banen på
uautoriseret vis, ved at lede efter huller imellem kasserne, der
danner væggene i banen. Han fik en helt anden spiloplevelse ved at
ændre sit eget mål. Som vi forventede, blev hans valg mindre
velovervejde ift. det primære mål, da der ikke var nogen fare ved at
bevæge sig rundt. Til sidst endte han dog med at lede efter udgangen.

Succesraten for gennemførsel af spillet var langt højere, når KI'en
ikke var med. KI'en tog modet fra børnene, selvom de synes det var
spændende, når den onde kat kiggede efter dem. Det ses på tiderne i
tabel \ref{fig:gennemforsel-cat}, at børnene har spillet banen igennem
på kortere tid uden KI, på trods af at de ikke gennemførte, da KI'en
var til stede.

Da man får mest ud af labyrinten ved at gennemføre, eller at finde
alternative mål, er banen mest vellykket, hvis den nuværende KI ikke er
til stede. Hvis det skulle give en bedre spiloplevelse at inkludere
KI'en, skulle det være lettere at undgå øjnene. Samtidig kunne man
have inkluderet mere KI af andre former, fx at kakerlakkerne var en
reel del af spillet.

\subsection{\ima}
\label{sec:partconcl-ima}

Hvis man kigger på heatmappene i appendiks \ref{sec:ima-heatmaps}, kan
man se en gennemgående tendens til mere bevægelse, når børnene spiller
med KI. Flere af børnene udtrykte begejstring over at skyde de små
fjender og få lov til at se dem flyve ud af skærmen. Derfor er der
gået en del tid med både at undvige fjenderne for ikke at dø, men også
med at skyde dem for morskabens skyld. Man kan med stor sikkerhed
antage, at den første version børnene spiller, vil tage lidt længere
tid, da de skal lære spillet at kende. Når de kommer til anden udgave,
har de allerede de fundamentale ting om spillet på plads og kan
derfor komme lidt hurtigere igennem. Man kan se af tabel
\ref{fig:gennemforsel-ima} på side \pageref{fig:gennemforsel-ima} at
tiderne med KI er højere end tiderne uden. Det er nemmere for
spilleren at bekæmpe bygningerne hurtigt og effektivt, da der ikke er
nogen fare for at blive omringet af fjenderne. I de få tilfælde, hvor
tiden uden KI er lige så høj som tiden med KI, har spilleren spillet
uden KI først, og har dermed indlæringstiden med heri. I 4P's tilfælde
opgav hun spillet med KI, da hun døde, og derfor er hendes tid med KI
lavere end den uden.

At KI'en fungerer som et hint til spilleren om at bygningerne skal
bekæmpes, har vi et fremragende eksempel på. Resultaterne fra 4P viser,
at hun ikke kunne finde ud af, hvad målet med spillet var, og hvordan
hun skulle komme videre, da hun spillede uden KI. Det lykkedes hende i
testen at ``snyde'' sig igennem tutorialen og derved ikke forstå at
hun skulle ødelægge bygningerne for at komme videre i banen. Derfor er
hendes heatmap i versionen uden KI, som hun spillede først, med meget
mere bevægelse end hun behøvede, fordi hun blot kørte rundt uden at
kunne finde ud af, hvad hun skulle.

KI'en tilføjede også en smule udfordring til spillet. Selvom de små
fjender ikke giver så meget skade, var der nogle af børnene, der døde
og måtte starte forfra på banen. På trods af at man både kan dø til
bygningerne og til bossen i slutningen af banen var der ingen af
børnene, der døde i udgaven uden KI. Så KI'en må have tilføjet noget
udfordring, men da der ikke er nogen af børnene der er døde mere end
en gang, er det nok et fornuftigt niveau. Ingen af børnene holdt en
sikker afstand til bygningerne, selvom de i udgaven uden KI kunne
ødelægge dem fra distancen uden selv at tage skade.

\subsection{\sop}
\label{sec:partconcl-sop}

Vi forventede, at det tog længere tid for børnene at komme igennem
banen, når KI'en ikke var til stede. Hvis børnene fik fat på styremåden
i løbet af første gennemløb, tog andet gennemløb kortere tid.

5D havde svært ved styremåden og døde derfor mange gange både med og
uden KI. Da KI'en agerer gemmepunkt visse steder, betyder en død i
udgaven uden KI, at spilleren \emph{respawner} næsten i starten af
banen. Derfor er hans gennemløbstider for de to udgaver stort set ens,
selvom han døde færre gange i det andet gennemløb, hvor KI'en ikke var
til stede.

7D fangede med det samme både styremåde, samt den nemmeste vej igennem
banen. Hans andet gennemløb er derfor langsommere end det første, da
han i KI-udgaven bliver nødt til at vente på at KI'en også får
gennemført banen førend måldøren åbnes.

8D og 9D følger et ens mønster: Deres første gennemløb var en del
langsommere end det næste.

10D gennemførte første gennemløb af banen uden at dø. Ved andet
gennemløb, som var uden KI, forsøgte han at komme igennem banen
direkte mod højre, som kan være en hurtigere vej, men også er
sværere. Da han er død meget tæt på mål, og derfor skulle løbe hele
banen igennem igen, blev hans anden gennemløbstid langsommere end den
første.

Gennemløbstiderne for de børn der gennemførte begge gennemløb (og ikke
'snød', som 6D gjorde i sit første gennemløb), kan ses i tabel
\ref{tbl:gennemforsel-sop-2}.

Tilstedeværelsen af KI, var altså ikke det, der gjorde udslaget på
gennemløbstide, men derimod blot om børnene havde prøvet spillet en
gang før eller ej. Vores forventninger om sammenhæng mellem KI og
gennemløbstid stemte altså ikke overens, med de resultater vi opnåede.

\begin{table}
  \centering
  \begin{tabular}{|c|ccccc|} \hline
    \textbf{Barn} & \textbf{5D} & \textbf{7D} &
    \textbf{8D} & \textbf{9D} & \textbf{10D}
    \\ \hline
    \textbf{Første gennemløb} & 161 & 33 & 132 & 87 & 50 \\
    \textbf{Andet gennemløb}  & 165 & 84 & 81  & 29 & 74\\
    \hline
  \end{tabular}
  \caption{Gennemførselstider for \sop. Første/andet gennemløb.}
  \label{tbl:gennemforsel-sop-2}
\end{table}

Vi forventede, at der ville være flere dødsfald i \sop, når KI'en blev
fjernet, da spillerne ikke længere blev guidet til den letteste vej
gennem banen.

De antal gange børnene døde i deres gennemløb kan ses på tabel
\ref{tbl:dodsfald-sop}. 5D havde cirka samme antal dødsfald i begge
gennemløb. 4P kan man se bort fra, da hun ikke ville spille mere, da
hun døde første gang i andet gennemløb, og det derfor ikke er til at
vide, hvordan hun ville have klaret sig. 6D, 7D og 9D klarede sig
igennem begge gennemløb uden at dø. Det interessante kommer, når man
kigger på 1D, 2P, 8D og 10D. 1D og 2P spillede aldrig banen med KI,
men uden KI var deres antal dødsfald meget høje. Både 8D og 10D har
højere antal dødsfald i gennemløbet. Det kan skyldes, at de ikke er
blevet ledt den lette vej igennem banerne, som man også kan se på de
vedlagte heatmaps. Det er især klart på figur \ref{fig:8d-conclusion},
der viser 8Ds vej igennem banen i de forskellige gennemløb. Uden KI
prøver han en lang række forskellige veje og døde mange gange. Da
KI'en i hans næste gennemløb bliver introduceret, vælger han den
letteste vej igennem banen fra start og dør kun en enkelt
gang.

Forventningen om antal dødsfald stemte altså overens med de
resultater, vi opnåede fra testen.

\begin{table}
  \centering
  \begin{tabular}{|c|cccccccccc|} \hline
    \textbf{Barn} & \textbf{1D} & \textbf{2P} & \textbf{3D} &
    \textbf{4P} & \textbf{5D} & \textbf{6D} & \textbf{7D} &
    \textbf{8D} & \textbf{9D} & \textbf{10D}
    \\ \hline
    \textbf{Med KI}  & -  & -  & - & 7  & 11 & 0 & 0 & 1 & 0 & 0 \\
    \textbf{Uden KI} & 10 & 35 & - & 1* & 8  & 0 & 0 & 9 & 0 & 8 \\
    \hline
    \multicolumn{11}{|p{9cm}|}{\emph{*} betyder at barnet ikke har gennemført banen}\\
    \multicolumn{11}{|p{9cm}|}{\emph{-} betyder at barnet ikke har spillet banen}\\
    \hline
  \end{tabular}
  \caption{Antal dødsfald i \sop}
  \label{tbl:dodsfald-sop}
\end{table}

\sidebyside{contents/testing/heatmaps/dreamleap/8Dai}
{contents/testing/heatmaps/dreamleap/8Dnoai}
{8Ds to gennemløb af \sop}
{fig:8d-conclusion}

Vi forventede, at der ville være mere udforskning, og at vejene, som
børnene tog igennem banen, ville variere, når KI'en ikke var til
stede. Børnene prøvede oftere at komme igennem banen direkte til højre,
når KI'en ikke var der. Når KI'en var til stede, tog de den lange vej
rundt. Forsøg på at tage den direkte højrevej, ses tydeligt på 1D, 2P
og 8D's gennemløb uden KI (se bilag \ref{sec:sop-heatmaps}). Som den
eneste, forsøgte 5D at tage højrevejen igennem banen da KI'en var til
stede. Vores forventninger om, at spillerne ville tage alternative
veje, når KI'en ikke var der til at guide dem rundt må derfor siges at
være blevet bekræftet.

%%% Local Variables: 
%%% mode: latex 
%%% TeX-master: "../../report"
%%% End:
