
\chapter{Diskussion}
\label{cha:diskussion}

Hvis vi havde haft mere tid til projektet ville vi gerne have
forbedret det på en række områder. 

Vi er i vores projekt blevet reduceret til at undersøge brugerens
progression ud fra data som det var muligt at registrere. Vi ville
gerne have undersøgt hvordan spilleren opfatter den kunstige
intelligens og hvordan det påvirker oplevelsen ved at spille spillet.

Til dette kunne vi godt have tænkt os at få børnene til at give deres
vurderinger så vi kunne have haft et andet aspekt end det
faktuelle. Vi kunne have lavet nogle skemaer der indeholdt
\emph{VAS}\footnote{Visual Analogue Scale}-skalaer\citep{VAS}. En
\emph{VAS}-skala består af en præcis 10 cm. lang linje med hvor der er
angivet beskrivelser af yderpunkterne, men ingen finere inddeling. Man
besvarer spørgeskemaet ved at sætte en streg imellem de to yderpunkter
som angivelse af ens mening. Her ville der dog ligge samme mængde
arbejde, som ved normale spørgeskemaer, i hvordan vi får udformet
spørgsmålene idet respondenterne er børn.

Et noget mindre realistisk mål ville være at måle spillerens
hjerneaktivitet mens de spiller, og så analysere forskellen med og
uden KI. Man ville kunne undersøge forskellen i hvor stresset og
udfordret spilleren er, og hvor meget tilfredsstillelse de får ved at
opfylde forskellige mål.

Selvom vi i vores test fik indsamlet det data vi havde planlagt, kunne
vi godt have tænkt os at have udført brugertesten i større skala. Hvis
børnene kun skulle spille en af udgaverne af hvert spil, kunne vi have
undgået den påvirkning der forekom ved andet gennemløb af en bane. det
ville have krævet langt flere børn at mindske effekten af deres
forskellige spilleevner. En større mængde børn ville være nødvendig
for at opnå nok statistisk materiale til at drage en konklusion. En
sådan test ville kunne foretages online over længere tid, hvor en
automatiseret \emph{AB}-test\citep{ABtest} fx kunne være udført.

Det kunne være interresant at undersøge forskellen i måden at spille
på samt spiloplevelse hvis børnene blot bliver et år eller to ældre,
dvs. 8-9 år istedet for vores 6-7. Det ville dog udvide fokusfeltet
for meget da vores DADIU-produktioner er målrettet 6-7 årige.

Hvis vi havde haft mulighed for at udføre nogle af de ovenstående
metoder ville vi have kunnet give et mere præcist, anvendeligt og
statistisk korrekt billede af hvilken effekt, og i hvor stort omfang,
tilføjelse af en kunstig intelligens kan have på et spil. Det der
fraholdte os fra det er naturligvis den store mængde tid det ville
kræve at lave sådanne undersøgelser. Det ville dermed have ligget uden
for de realistiske grænser for et virksomheds- og bachelorprojekt af
denne art.


%%% Local Variables: 
%%% mode: latex
%%% TeX-master: "../report"
%%% End: 
