
\chapter{Diskussion}
\label{cha:diskussion}

Hvis vi havde haft mere tid til projektet, ville vi gerne have
forbedret det på en række områder. 

Vi er i vores projekt blevet reduceret til at undersøge brugerens
progression ud fra data, som var muligt at registrere. Vi ville gerne
have undersøgt, hvordan spilleren opfatter den kunstige intelligens, og
hvordan det påvirker oplevelsen ved at spille spillet.

Til dette kunne vi godt have tænkt os, at få børnene til at give deres
vurderinger, så vi kunne have haft et andet aspekt end det
faktuelle. Vi kunne fx have lavet nogle skemaer, der indeholdt
\emph{VAS}\footnote{Visual Analogue Scale}-skalaer\citep{VAS}. En
\emph{VAS}-skala består af en præcis 10 cm lang linje, hvor
yderpunkterne er beskrevet, men der ellers ikke er nogen finere
inddeling. Man angiver sit svar ved at sætte en streg imellem de to
yderpunkter, svarende til ens mening. Udformningen af et
\emph{VAS}-skema ville kræve samme mængde arbejde, som normale
spørgeskemaer ville, idet vi stadig skulle udforme spørgsmålene, så de
er passende til børn. Til gengæld kunne de måske give bedre
resultater, da det ikke er et krav, at børnene skal forstå alle
svarmulighederne, men kun yderpunkterne.

En mindre realistisk undersøgelse ville gå ud på at måle spillernes
hjerneaktivitet, mens de spiller, og så analysere forskellen med og
uden KI. Man ville kunne undersøge forskellen i, hvor stresset og
udfordret spilleren er, og hvor meget tilfredsstillelse de får ved at
opfylde forskellige mål.

Selvom vi i vores test fik indsamlet det data, vi havde planlagt, kunne
vi godt have tænkt os at have udført brugertesten i større skala. Hvis
børnene kun skulle spille én af udgaverne af hvert spil, kunne vi have
undgået den påvirkning, der forekom ved andet gennemløb af en bane. Det
ville have krævet langt flere børn at mindske effekten af deres
forskellige spilleevner. En større mængde børn ville være nødvendig
for at opnå nok statistisk materiale til at drage en konklusion. En
sådan test ville kunne foretages online over længere tid, hvor fx en
automatiseret \emph{A/B}-test\citep{ABtest} kunne udføres.

Det kunne være interresant at undersøge forskellen i måden at spille
på samt spiloplevelse, hvis børnene blot bliver et år eller to ældre,
dvs. 8-9 år istedet for vores 6-7 år. Det ville dog udvide fokusfeltet
for meget, da vores DADIU-produktioner er rettet mod 6-7 årige.

Hvis vi havde haft mulighed for at udføre nogle af de ovenstående
metoder, ville vi have kunnet give et mere præcist, anvendeligt og
statistisk korrekt billede af, hvilken effekt, og i hvor stort omfang,
tilføjelse af en kunstig intelligens kan have på et spil. Det der
holdt os fra det er naturligvis den store mængde tid, det ville kræve
at lave sådanne undersøgelser. Det ville dermed have ligget uden for
de realistiske grænser for et virksomheds- og bachelorprojekt af denne
art.

Ved at lægge mere fokus på udviklingen af den kunstige intelligens,
kunne de alternative eller primære mål i vores spil være styrket. Fx
kunne der være lavet flere typer af fjender i \ima, så der blev mere
variation og udfordring i 'legen' med de små fjender. I \sop kunne
broderen blive en hjælper i stedet for blot en vejviser, hvis han fx
kunne komme tilbage og hente spilleren hvis hun ikke kunne komme
videre. I \cat kunne livet i labyrinten øges, ved at kakerlakkerne
kunne flygte fra eller tiltrækkes af spilleren og samles i større
grupper. De kunne også gøres til en udfordring, ved fx at gøre det
sværere at komme forbi katteøjnene, hvis man havde følge af
kakerlakker.

%%% Local Variables: 
%%% mode: latex
%%% TeX-master: "../report"
%%% End: 
