
\chapter{DADIU evaluering}
\label{cha:dadiu-evaluering}

Først og fremmest er DADIU et mægtigt godt initiativ. Det giver os,
der ønsker at lave vores egne computerspil en mulighed for at afprøve
processen under nogle mere virksomhedsrealistiske forhold.

Det har været en fornøjelse at arbejde med folk, der har specialiseret
sig, og som hver kan bidrage med en ekspertise til projektet. Man kan
dog påklage at ikke alle, der er på projektet, er der af fri
vilje. Instruktørerne fra filmskolen har fx ikke selv valgt at deltage
i netop en computerspilsproduktion. Det er en del af deres uddannelse,
og de er derfor tvunget til at deltage. For nogle af grupperne har
dette betydet at deres instruktør ikke har været opsat på at lave et
godt computerspil, men blot udfolde deres talent eller egenskaber til
at lave film. Instruktøren på både \ima og \sop var heldigvis både
enormt gode til at styre holdet, men derudover også opsat på at lave
et godt produkt, selvom deres kendskab til computerspil var
begrænset. Fx var instruktøren på \ima enormt god til at lytte til
folk, der rent faktisk vidste noget om enten computerspil, eller det
rent tekniske i det der skulle løses. Han traf sine beslutninger efter
at have fået input fra disse personer, fremfor blot at beslutte det
han umiddelbart synes var bedst.

\emph{Gamedesignerens} rolle virkede en smule overflødig. Det virkede
som om de kunne en masse teori om \emph{gamedesign}, men manglede
praktisk erfaring så de rent faktisk kunne bidrage med noget til
spillet. Selvfølgelig er DADIU til for at give praktisk erfaring, men
det virkede ikke som om de kunne noget, en erfaren computerspiller
ikke kunne have gjort lige så godt. På \ima produktionen var en af de
få opgaver \emph{gamedesigneren} havde at balancere våbenes skade samt
fjenders, bygningers og spillerens liv. Selv denne opgave er ikke løst
særligt godt, da nogle våben er langt bedre end
andre. \emph{Gamedesigneren} endte med at bruge det meste af sin tid
på leveldesign, dels fordi der ikke var andre til det, og dels fordi
han ikke selv havde noget at lave. Så så vi hellere, at der var en fra
arkitektskolen på projektet som leveldesigner, og vi derved kunne få
lavet nogle rigtig fede baner. I \sop ville \emph{gamedesigneren}
utrolig gerne fungere som programmør og gøre det hele selv, hvilket
resulterede i en masse tidsspilde.

Et andet problem ved DADIU er frafald og udskiftning. Det er meningen,
at de hold der var til produktionerne skal lave en ny produktion næste
år. Den nye produktion skal fungere som en afgangsprøve, hvor man får
et diplom som bevis på sin deltagelse i DADIU forløbet. Inden der er
gået et år, er der naturligvis nogen som falder fra af forskellige
grunde, og det er der intet at gøre ved. Et problem der kan gøres noget
ved, er at deltagere fra designskolen kun er en del af én
produktion. Hvis denne produktion er afgangsproduktionen, mangler
folkene fra designskolen erfaring, som de resterende medlemmer har.

Et tredje problem er, at der mangler feedback til programmørernes
arbejde under udviklingen. Konsultationsgruppen kommer med mange
kommentarer til indholdet i spillet, det visuelle og lyden når de får
demonstreret spillet. Som programmør bliver det antaget, at du kan dine
ting, og hvis der er problemer i spillet, forventes det, at du kan fikse
det. Der er ingen kontrol, sparring eller feedback på, hvordan koden er
stykket sammen, eller eventuelle designvalg som er taget. Det er
besynderligt, at der er så lille kontrol eller fokus på programmørerne,
da store dele af projektet enten brister eller bærer på baggrund af
deres arbejde.

Vi oplevede på samtlige produktioner, at meget af programmørernes tid
går spildt, fordi de bliver det centrale punkt i implementeringen i
Unity. Dette skyldes, at programmørerne bliver \emph{nødt} til at bruge
Unity og dermed hurtigt får det bedste kendskab til miljøet. Den
spildte tid kunne fx være blevet brugt bedre på at udvikle flere
\emph{features}. Det er en del af vejen projektlederens ansvar at beskytte
programmørerne fra denne arbejdsbyrde, men det værste af problemet
kunne være afhjulpet ved at lære folk, hvordan man bruger Unity. Derfor
ville det være en stor forbedring, hvis der i det indledende forløb var
tvungen Unity-undervisning.

\section{Evaluering på ITU}
\label{sec:ituevaluering}

Da produktionsforløbet var forbi, havde vi en dag, hvor alle vores
produkter blev evalueret af tre dommere:

\begin{itemize}
\item David Mariner, Head of Games, NDS
\item Julie Heyde, Marketing expert, Nordic Game Production (NOGAP)
\item Jonas Raagaard, \url{http://spiludvikling.dk} og 3D Artist,
  Massive Entertainment.
\end{itemize}

Hver gruppe blev kaldt op en efter en, hvorefter nogle fra holdet
skulle \emph{pitche} spillet, fortælle om udviklingsforløbet og give et bud
på, hvordan spillet kunne blive publiceret. Herefter kom dommerne med
kommentarer, hvorefter holdet kunne svare igen. Vores tre spil fik
generelt meget ros, og dommerne havde kun få, hvis nogen, bekymringer
om spillene. \cat blev dog kritiseret for at være alt for svært.

Til slut på dagen var der en programmør-evaluering, der dog viste sig
blot at være et sted, hvor man kunne komme ud med sine frustrationer
over de andre produktionsmedlemmer. Også her manglede der altså noget
relevant evaluering af programmørernes arbejde.

%%% Local Variables: 
%%% mode: latex
%%% TeX-master: "../report"
%%% End: 
