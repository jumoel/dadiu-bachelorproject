
\chapter{DADIU evaluering}
\label{cha:dadiu-evaluering}

Først og fremmest DADIU er en mægtigt godt initiativ. Det giver os,
der ønsker at lave vores egne computerspil en mulighed for at afprøve
processen under nogle mere virksomheds-realistiske forhold.

Det har været en fornøjelse at arbejde med folk der er har
specialiseret sig, og som hver kan bidrage med en ekspertise til
projektet. Man kan dog påklage at ikke alle, der er på projektet er
der af fri vilje. Instruktørerne fra filmskolen har fx ikke selv valgt
at deltage i netop en computerspilsproduktion. Det er en del af deres
uddannelse og de er derfor tvunget til at deltage. For nogle af
grupperne har dette betydet at deres instruktør ikke har været opsat
på at lave et godt computerspil, men blot udfolde deres talent eller
egenskaber til at lave film. Instruktøren på både \ima og \sop var
heldigvis både enormt god til at styre holdet, men derudover også
opsat på at lave et godt produkt, selvom deres kendskab til
computerspil var meget begrænset. Fx var instruktøren på \ima enormt
god til at lytte til folk, der rent faktisk vidste noget om enten
computerspil, eller det rent tekniske i det der skulle løses. Han traf
sine beslutninger efter at have fået input fra disse personer, fremfor
blot at beslutte det han umiddelbart synes var bedst.

Gamedesignerens rolle virkede en smule overflødig. Det virkede som om
de kunne en masse teori om gamedesign men manglede praktisk erfaring
så de rent faktisk kunne bidrage med noget til spillet. Selvfølgelig
er DADIU til for at give praktisk erfaring, men det virkede ikke som
om de kunne noget, en erfaren computerspiller ikke kunne have gjort
lige så godt. På \ima produktionen var en af de få opgaver
gamedesigneren havde at balancere våbenes skade samt fjenders,
bygningers og spillerens liv. Selv denne opgave er ikke løst særligt
godt da nogle våben er langt bedre end andre. Gamedesigneren endte med
at bruge det meste af hans tid på leveldesign, dels fordi der ikke var
andre til det og dels fordi han ikke selv havde noget at lave. Så så
vi hellere at der var en leveldesigner fra arkitektskolen på projektet
som leveldesigner og vi derved kunne få lavet nogle rigtig fede
baner. I \sop ville gamedesignere utrolig gerne fungere som
programmør og gøre det hele selv, hvilket resulterede i en masse
tidsspilde.

Et andet problem ved DADIU er frafald og udskiftning. Det er meningen,
at de hold der var til produktionerne skal lave en ny produktion næste
år. Den nye produktion skal fungere som en afgangsprøve hvor man får
et diplom som bevis på sin deltagelse i DADIU forløbet. Inden der er
gået et år er der naturligvis nogen som falder fra af forskellige
grunde og det er der intet at gøre ved. Noget der kunne gøres noget
ved, er fx at sørge for at alle fra designskolen ikke kun deltager på
et projekt. Det betyder at alle dem der skal være med på
afgangsprojekterne ikke har prøvet at være med til en DADIU produktion
før og det er ærgeligt at de ikke har den samme erfaring som resten af
holdet.

Der mangler feedback til programmørernes arbejde under
udviklingen. Konsultationsgruppen kommer med mange kommentarer til
indholdet i spillet, det visuelle og lyden når de får demonstreret
spillet. Som programmør bliver det antaget at du kan dine ting og hvis
der er problemer i spillet forventes det at du kan fixe det. Der er
ingen kontrol, sparring eller feedback på hvordan koden er stykket
sammen, eller eventuelle designvalg som er taget. Det er besynderligt
at der er så lille kontrol eller fokus på programmørerne, da store
dele af projektet enten brister eller bærer på baggrund af deres
arbejde.

Vi oplevede på samtlige produktioner at meget af programmørernes tid
går spildt, fordi de bliver det centrale punkt i implementeringen i
Unity. Da mange af deltagerne ikke har kendskab til Unity bliver det
nemt programmørernes arbejde at implementere alle dele i Unity. Dette
skyldes at programmørerne bliver nødt til at bruge Unity og dermed
hurtigt får det bedste kendskab til miljøet. Der går mange timer
spildt med enten at sætte de resterende medlemmer ind i basalt
Unity-brug, supportering eller på at sætte teksturer ind på knapper og
lignende. Denne tid kunne være blevet brugt bedre på at udvikle flere
features. Det er en del af vejen project managerens ansvar at beskytte
programmørerne fra denne arbejdsbyrde, men det værste af problemet
kunne være afhjulpet ved at lære folk hvordan man bruger Unity. Derfor
ville det være en stor forbedring hvis der i det indledende forløb var
tvunget Unity-undervisning.

\section{Evaluering på ITU}
\label{sec:ituevaluering}

Da produktionsforløbet var forbi havde vi en dag hvor alle vores
produkter blev evalueret af tre dommere:

\begin{itemize}
\item David Mariner, Head of Games, NDS
\item Julie Heyde, Marketing expert, Nordic Game Production (NOGAP)
\item Jonas Raagaard, \url{http://spiludvikling.dk} og 3D Artist,
  Massive Entertainment.
\end{itemize}

Hver gruppe blev kaldt op en efter en hvorefter nogle fra holdet
skulle pitche spillet, fortælle om udviklingsforløbet og give et bud
på hvordan spillet kunne blive publiceret. Herefter kom dommerne med
kommentarer, hvorefter holdet kunne svare igen. Vores tre spil fik
generelt meget ros, og dommerne havde kun få, hvis nogen, bekymringer
om spillene.

%%% Local Variables: 
%%% mode: latex
%%% TeX-master: "../report"
%%% End: 
