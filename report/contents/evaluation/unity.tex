
\chapter{Unity evaluering}
\label{cha:unity3d-evaluering}

Unity er en udviklingsplatform til spil. Unity er især godt til at
udvikle hurtige prototyper og små spilproduktioner.

\section{Fordele ved Unity}
\label{sec:unityfordele}

En af fordelene ved Unity er den hastighed, hvormed man kan få sit
basale spil udviklet. På grund af de mange indbyggede \emph{features}
kan man hurtigt lave spilbare ting, uden at skulle genopfinde den dybe
tallerken. Desuden er der et godt ``drag-and-drop''-interface, der
nemt lader en give objekter i spillet forskellige egenskaber,
materialer og opførsler.

Unity tillader udvikling af stort set alle typer spil. Selvom andre
\emph{engines} måske er bedre til en specifik type, klarer Unity sig
overordnet set ret godt i alle typer. Derved er det ideelt til
udviklere, der laver mindre spil, idet man ikke behøver skifte
\emph{engine} når man skifter genre.

Unity er let at sætte sig ind i. Selvom ingen af os havde beskæftiget
os med Unity før DADIU-produktionen, blev vi hurtigt vant til den, og
kunne hurtigt få en del arbejde fra hånden.

Når man udvikler i Unity, får man mange ting foræret\footnote{I hvert
  fald i Pro-udgaven af Unity}. Disse er fx lys, terræn, diverse
standardiserede styremåder og et fysiksystem. Fysiksystemet tager sig
af ting som tyngdekraft, friktion og kollision. Desuden kan man påføre
kræfter til objekter ved hjælp af \emph{scripts}.

\emph{Scripts} i Unity kan skrives i tre forskellige sprog:
Javascript, C\# og ``Boo''. Javascript har den fordel, at det er
dynamisk typet. Til gengæld er det væsentligt langsommere end
C\#. Ingen af os har nogen erfaring med ``Boo''. På alle tre
spilproduktioner benyttede vi os af C\#.

Hvis man har specielle behov i Unity-editoren, kan man let udvide den
ved hjælp af scripts. Unity-editoren er primært produceret vha. Unity
selv, så det er meget få ting, man ikke har mulighed for at tilgå
eller ændre. Dette kan fx bruges til specielle animations- eller
lydsystemer, hvor man udvider den basale funktionalitet, der er til
stede i Unity.

% Der er også forskellige restriktioner på de scripts man laver. Fx kan
% man ikke lave applikationskald for hele banen eller programmet direkte
% fra objekterne i scenen. Dette betyder fungerer som en slags
% \emph{safeguard}. Man kan kun ændre ting for hele applikationen i
% scripts der ligger i en speciel \emph{Editor} mappe.


\section{Ulemper ved Unity}
\label{sec:unityulemper}

Der er også fejl og mangler ved Unity. Størstedelen resultater
heldigvis kun i irritation og ikke blokerende fejl.

Et af problemerne er, at banerne i Unity gemmes i et binært
filformat. Det betyder, at versionskontrol ikke kan finde ud af at
flette to version sammen. Det vil sige, at der kun er én person der
kan arbejde i en scene på et givent tidspunkt, og det skaber en
flaskehals i udviklingsprocessen. Dette ser heldigvis ud til at blive
løst i næste udgave af Unity, hvor de skifter til at gemme scenerne i
et tekstformat.

Interfacet i Unity er desuden ikke helt gennemarbejdet. Fx er der ved
alle fejlmeddelelser (selv de trivielle) en dialogboks midt på
skærmen, der spørger om man vil \emph{Try Again}, \emph{Cancel} eller
\emph{Force Quit}. Det kan resultere i meget tabt arbejde, hvis man
ved et uheld rammer \emph{Force Quit} enten vha. musen, eller fordi
man er ved at skrive på tastaturet.

I Unity kan man tilføje \emph{layers} og \emph{tags}, der kan bruges
til at angive egenskaber, til objekter. På trods af navnene, kan man
dog kun tilføje ét \emph{layer} og ét \emph{tag} til hvert
element. Det er et problem, hvis objekter har flere egenskaber, man
gerne vil \emph{tagge}. Løsningen bliver, at man tilføjer tomme
\emph{scripts} og lader dem agere \emph{tags}.

Unity lægger meget op til brug af tråde i form af
\emph{coroutines}. Problemet er, at Unity ikke er trådsikkert, så der
er noget funktionalitet man må undlade at bruge, hvis man vælger at
bruge tråde.

Det kan derudover også være ret besværligt at anvende andre teksturer
end ``normale'', fx hvis man anvender film- eller
\emph{GUI}-teksturer.

%%% Local Variables: 
%%% mode: latex
%%% TeX-master: "../report"
%%% End: 
