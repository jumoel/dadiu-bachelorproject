
\chapter{Unity evaluering}
\label{cha:unity3d-evaluering}

Unity er en udviklingsplatform til spil. Unity er især godt til at
udvikle hurtige prototyper og små spilproduktioner.

\section{Fordele ved Unity}
\label{sec:unityfordele}

En af fordelene ved Unity er den hastighed, hvormed man kan få sit
basale spil udviklet. På grund af de mange indbyggede \emph{features}
kan man hurtigt lave spilbare ting, uden at skulle genopfinde den dybe
tallerken. Desuden er der et godt ``drag-and-drop''-interface, der
nemt lader en give objekter i spillet forskellige egenskaber,
materialer og opførsler.

Unity tillader udvikling af stort set alle typer spil. Selvom andre
\emph{engines} måske er bedre til en specifik type, klarer Unity sig
overordnet set ret godt i alle typer. Derved er det ideelt til
udviklere, der laver mindre spil, idet man ikke behøver skifte
\emph{engine} når man skifter genre.

Unity er let at sætte sig ind i. Selvom ingen af os havde beskæftiget
os med Unity før DADIU-produktionen, blev vi hurtigt vant til den, og
kunne hurtigt få en del arbejde fra hånden.

Når man udvikler i Unity, får man mange ting foræret\footnote{I hvert
  fald i Pro-udgaven af Unity}. Disse er fx lys, terræn, diverse
standardiserede styremåder og et fysiksystem. Fysiksystemet tager sig
af ting som tyngdekraft, friktion og kollision. Desuden kan man påføre
kræfter til objekter ved hjælp af \emph{scripts}.

\emph{Scripts} i Unity kan skrives i tre forskellige sprog:
Javascript, C\# og ``Boo''. Javascript har den fordel, at det er
dynamisk typet. Til gengæld er det væsentligt langsommere end
C\#. Ingen af os har nogen erfaring med ``Boo''. På alle tre
spilproduktioner benyttede vi os af C\#.

Hvis man har specielle behov i Unity-editoren, kan man let udvide den
ved hjælp af scripts. Unity-editoren er primært produceret vha. Unity
selv, så det er meget få ting, man ikke har mulighed for at tilgå
eller ændre. Dette kan fx bruges til specielle animations- eller
lydsystemer, hvor man udvider den basale funktionalitet, der er til
stede i Unity.

% Der er også forskellige restriktioner på de scripts man laver. Fx kan
% man ikke lave applikationskald for hele banen eller programmet direkte
% fra objekterne i scenen. Dette betyder fungerer som en slags
% \emph{safeguard}. Man kan kun ændre ting for hele applikationen i
% scripts der ligger i en speciel \emph{Editor} mappe.


\section{Ulemper ved Unity}
\label{sec:unityulemper}

Der er selvfølgelig også masser af ulemper ved Unity. Heldigvis er det
for det meste ikke til hindring i selve spil-udviklingen, men nærmere
små bugs eller irritationsmomenter mens man udvikler. Unity er stadig
under udvikling og der kommer snart en ny version med endnu flere nye
lækre funktioner.

Unity har en indbygget Asset server. Denne server virker som en rigtig
god ide, den holder styr på commits med versionskontrol, men den
virker bare ikke altid lige som man vil have den til. Problemet er at
man ikke kan merge en bane som er blevet ændret af to forskellige
personer på hver deres datamat. Det er kun den der sidst har comittet
der får sine ændringer med. Det vil sige at man hele tiden skal holde
styr på hvem der sidder og arbejder på hvilken bane så man ikke skal
gøre noget arbejde flere gange. Dette kan være meget forstyrrende for
udviklings processen. Hvis Unity skal have sin indbyggede Asset server
til at fungere bliver de nødt til at implementere en merge funktion
der virker til banerne. Som det er lige nu er det kun muligt at merge
script kode, men her skal man have et mergeprogram så som TortoiseSVN
for at det kan lade sig gi' sig.

Et andet stort problem er når man ved en fejltagelse kommer til at
trække rundt på filer i mapperne inde i Unity. Hvis man trækker en fil
fra en mappe og til den samme mappe kommer der en fejl. I stedet for
at der ikke sker noget som helst får man en fejlmeddelelse. Til denne
meddeelse har man tre svar muligheder, \emph{Try Again}, \emph{Cancel}
og \emph{Force Quit}. Hvis man i skyndingen, kommer til at trykke
\emph{Force Quit} lukker Unity ned, uden at gemme det arbejde man sad
og var igang med. Så hvis man først har fået sin commit overskrevet af
en anden preceerende commit, derefter laver sine ændringer igen, og så
kommer til at trykke \emph{Force quit}, så kan man få lov at starte
forfra for anden gang.

I unity er hvert objekt i C\# også et objekt i unity banen. Dette
virker først ret smart, men problemet er at man ikke kan have et tomt
objekt uden det pludselig ender i ens bane et sted. Samtidig kan hvert
objekt kun tilhøre et layer, og have et tag på sig. Det vil sige at
ting som har flere funktioner ikke kan tagges med alle deres
funktioner. Så skal man til at søge igennem alle objekter med et
præcist navn på det objekt man skal bruge, i stedet for bare at få fat
på det ved at referere til et tag. Nogle af os havde flere problemer
med dette end andre.




% asset server
% binært sceneformat
% ikke trådsikkert, men opfordrer til brug af tråde

%%% Local Variables: 
%%% mode: latex
%%% TeX-master: "../report"
%%% End: 
