\section{Imachination}
\label{sec:imachination}

\fig[\textwidth]{contents/imachination/start.png}{Startmenuen som ses
  når spillet startes.}{fig:imaStart}

Spillet viser produktet af et barns fantasi. Startmenuen, som ses på
figur \ref{fig:imaStart}, viser en dreng, der leger i sin sandkasse. I
sin leg skal han grave sig til Kina, og for at komme igennem jorden må
han bygge en maskine og kæmpe mod underlige væsener og andre
maskiner. På figur \ref{fig:imaProgress} ses spillerens progression
gennem jorden efter første bane.

\fig[\textwidth]{contents/imachination/progress.png}{Billede mellem hver bane
  viser spillerens progression i spillet.}{fig:imaProgress}

Der er taget udgangspunkt i børns betagelse af store maskiner. Især
drenge er meget fascineret af, hvordan maskiner virker, og det er som
regel altid populært med køretøjer. Vi har i spillet prøvet at opnå en
'wauw'-effekt ved at se på, hvordan børn fantaserer og
leger. ``Hvad er endnu bedre end en kanon? En større kanon''.

\ima er todelt. Den ene del er en byggedel, hvor man skal konstruere
sin maskine ud fra forskellige våben. Den anden del er en
\emph{RTS}\footnote{Real Time Strategy}-del, hvor spilleren skal
manøvrere sin maskine rundt igennem underjordiske grotter og bekæmpe
modstandere.

Man bygger sin maskine ved at trække våben ned i \emph{sockets}. Det
er ligeledes muligt at fjerne eller flytte våben. Man kan rotere sin
maskine ved hjælp af pilene i siden af skærmen, eller ved at trække i
maskinen. På figur \ref{fig:imaWorkshop} kan værkstedet ses.

\fig[\textwidth]{contents/imachination/workshop.png}{Værkstedet mellem hver bane,
  hvor man kan bygge på sin maskine.}{fig:imaWorkshop}

I spilledenen kører maskinen fremad, når man holder venstre museknap
nede. Maskinen roterer hele tiden for at holde fronten mod musen. Det
er muligt at trykke på sig selv og derved affyre et
\emph{repulsor}-våben, som skubber fjender væk. Målet med spillet er
at positionere sig selv, så det er muligt at ødelægge de bygninger,
der befinder sig rundt i banerne. Derefter skal man besejre
bossen. Begge dele naturligvis uden at dø. Skulle man dø, kommer man
tilbage til værkstedet og må starte forfra på banen.

Alle banerne har form som sandkassen. Hvis man kigger nøje efter, kan
man se at mange af ikonerne til våben, fjender og lignende kan findes
i sandkassen. På figur \ref{fig:imaLevel} kan man se en af banerne i
spillet.

\fig[\textwidth]{contents/imachination/level.png}{Bane nummer to i
  \ima.}{fig:imaLevel}

For at underbygge følelsen af, at det er et barn, der forestiller sig
hele spillet, valgte vi at få børn til at indtale alle lydeffekter i
spillet. Det er en håndfuld børn fra det lokale fritidshjem som,
udover at teste spillet, har indtalt skydelyde, eksplosionslyde og
meget mere. Det er også et barn, der har indtalt \emph{voice-over}
stemmen til vores
trailer\footnote{\url{http://www.youtube.com/watch?v=WJ-ca5-hhWk}} på
engelsk, selvom han ikke kunne tale sproget. Manuskriptet er blevet
læst højt for ham, og han er så blevet optaget, mens han forsøgte at
gentage ordene. Det bidrager til følelsen af, at han sad og legede for
sig selv i sin sandkasse.

\subsection{Forløb}

Før selve produktionen begyndte, var vi en håndfuld fra holdet, der
satte os ned og snakkede om, hvilket type spil vi kunne lave, samt
hvilket tema det skulle have. Gruppen bestod af vores instruktør,
\emph{game designer}, projektleder, \emph{art director}, \emph{visual
  artist} og jeg som programmør. Vi fik sorteret i nogle tidlige
brainstormidéer og fastlagt en mere konkret idé. I det første udkast
var det et spil om byggepladser. Man var en byggemand, der konkurrerede
mod de omkringliggende byggeprojekter. Samtidig med at man byggede sit
eget op, skulle man sabotere de andres byggeprojekter. Det var først
da konceptet fik indkorporeret fantasien om at grave sig ned til
kineserne, at spillet ændrede sig til det nuværende. Da spillet
henvender sig til små børn, skal man passe på, hvad der bliver slået og
skudt efter: Det er mere acceptabelt at skyde efter underlige væsener
end mennesker\citep{esrb}.

På den første dag af produktionen blev idéen \emph{pitched} til hele
gruppen. Da ideen faldt i god jord, sparede vi værdifuld tid i
præproduktionen, da vi allerede få timer efter at have mødtes kunne
begynde at udvikle prototyper.

Da vores spil består af to vidt forskellige dele, byggedelen og
køredelen, startede programmørerne med at lave prototyper inddelt i to
grupper. Sammen med en anden programmør blev jeg sat til at lave en
prototype af en en kasse der kunne følge efter musen i et isometrisk
perspektiv. De to dele skulle senere sættes sammen i spillet.

\subsection{Arbejdsmetoder}
\label{sec:arbejdsmetoder}

Vores projekt blev kørt med \emph{SCRUM}-møder hver morgen. Hver
enkelt deltager på holdet fortalte, hvad der var blevet lavet dagen
før, og hvad der var planlagt, at man skulle bruge dagen på.  Derudover
var der ikke meget styring af udviklingen. Der var møder, hvor vores
\emph{leads} fra hvert felt snakkede med instruktør, designer og
projektleder, men udover det var der ikke meget koordinering
med resten af gruppen. Internt på programmørholdet havde vores
\emph{lead} et lille overblik over, hvor langt vi var nået, men
derudover arbejdede vi bare derudaf.

Vores leadprogrammør forsøgte sig med at sætte post-its op på væggen,
med de forskellige opgaver, der skulle løses, samt en estimeret tid af
ogpaven. Man skulle tage en post-it, når man gik igang med en opgave
og returnere den, når man havde fuldført den. For hver opgave skulle
man notere, hvor lang tid den reelt tog at løse. Systemet gik dødt, da
det ikke blev opdateret med nye opgaver gennem projektet. Vi endte med
at holde en fejlliste på et \emph{whiteboard}, som blev opdateret
løbende.

Vi arbejdede alle 13 i samme rum. Det gav en del støj, og på grund af
afbrydelser var det til tider svært at koncentrere sig. Til gengæld
gav det mulighed for hele tiden at følge med i, hvad andre lavede. Det
gjorde, at de forskellige faggrupper aldrig gik skævt af hinanden.

\subsection{Mit fokus} 
\label{sec:mitfokus}

Til at begynde med var jeg den programmør, der skulle bruge mest tid
på KI'en grundet min bacheloropgave. Det var idéen, at jeg ville kunne
bruge anden og tredje uge på at udvikle KI'en til spillet. Det viste
sig hurtigt, at det var et meget urealistisk bud, da holdet var meget
tidspresset af blot at få spillet færdigt uden avanceret KI. Derfor
blev det ikke til så meget KI, som jeg havde håbet, men en del mere
implementering af diverse ting til spillet.

Som før nævnt blev vores prototypeudvikling opdelt i to grupper. Jeg
skulle lave vores bevægelses system, hvor maskinen skulle følge efter
musen, hvis man holdt museknappen nede.

Maskinen roterer hele tiden mod det punkt i terrænet, som musen peger
på. Hvis man trykker på museknappen begynder maskinen at køre
fremad. I den første prototype blev maskinen flyttet med
translateringer, hvilket ikke fungerede sammen med det fysiksystem,
Unity har indbygget. Det blev ændret således, at maskinen fik tilføjet
en kraft i dens fremadretning. Det gjorde derimod at maskinen beholdte
en kraft i en retning, selvom den drejede, hvilket får den til at
skride ud. Denne metode kunne vi ikke bruge, da vi gerne ville have en
mere kampvognsagtig opførsel. Vi sørgede for, at al kørselsrelateret
kraft maskinen fik var i fremadretningen. Når maskinen drejer, vil al
dens momentum blive ændret i drejeretningen. Vi måtte begrænse den
opdrift maskinen kunne få, så sammenstød med bosser og lignende ikke
fik den til at flyve.

Vi testede gentagne gange spillet på børn fra det lokale fritidshjem,
og om børnene kunne finde ud af at manøvrere rundt i spillet. Adspurgt
havde de intet at klage over. Alligevel viste det sig, at når voksne
spillede spillet, følte de ikke, at maskinen reagerede, som de
forventede. Det skyldes nok dels at børn er hurtigere til at
acceptere, at tingene er som de er, frem for at ville have ting til at
opføre sig, som de er vant til. Derudover skyldes det nok at børnene
gerne ville være gode til at hjælpe og gode til at spille spillet, så
de gav ikke udtryk for deres problemer. Vi indså derfor, at vi måtte
gøre så meget som muligt for at hjælpe spilleren. Det skulle være
klarere hvilken vej maskinen ville køre på et givent tidspunkt, og det
skulle være nemmere og sjovere at køre.

Da vores styring minder meget om at have en snor bundet fast i
maskinens forende, valgte vi at forsøge at genskabe denne følelse. Når
vinklen mellem den nuværende og ønskede retning på maskinen forøgedes,
blev drejehastigheden også forøget. Hvis man vil dreje maskinen 180
grader, bliver drejeradiusen lille, selvom man har fart på.

Det viste sig også at være et problem for voksne at se, hvilken del af
maskinen der var forenden, på trods af at maskinen altid forsøger at
rotere mod musen. Derfor implementerede vi to styringsplaner, som kan
ses på figur \ref{fig:imaSteering}, omkring maskinen, der skal fortælle
spilleren, hvordan den vender, samt hvilken retning, den forsøger at dreje
imod.

\fig[\textwidth]{contents/imachination/steering.png}{De to
  styringsplaner}{fig:imaSteering}

Jeg lavede en del prototyper af våbene til maskinen. Det var den
oprindelige plan, at der skulle laves fem våben til at starte med, og
den overskydende tid i projektet skulle bruges på at lave flere,
sjovere og skørere våben. Det viste sig dog, at der ikke var noget
overskydende tid, så de fem oprindelige våben (gravearm, flammekaster,
laser, sav og dynamitkaster) blev til de endelige
våben. Flammekasteren og saven er lavet med usynlige kasser. Så længe
en fjende opholder sig inde i kassen, tager den skade. Dynamitkasteren
og gravearmen fungerer ved at give højere skade og kraft, jo tættere
fjenderne er på nedslagspunktet. Dynamitstangen bliver kastet og
eksploderer, når den rammer noget. Laseren rammer alt i en lige linje,
men kan ikke skyde gennem vægge og har en begrænset rækkevidde.

Det blev besluttet af vores \emph{lead}-programmør, at vi skulle
indbygge et bibliotek til A*-\emph{pathfinding} som vi fandt på
internettet\citep{imaai}. Implementeringen havde både
A*-\emph{pathfinding} samt et modul med et nemt brugerinterface til at
generere et navigationsgitter. Desværre var det ikke helt så
smertefrit at implementere dette som først antaget. Vi fik nogle
ydelsesproblemer, da vi i spillets tredje bane har 50 små fjender, som
jagter spilleren på en gang. Derfor måtte dele af koden omskrives for
at bruge mindre ressourcer. Det var hovedsageligt selve
styringen/flytningen af enheder, der tog mange kræfter. Det resulterede
i, at vi var nødt til at udskifte Unitys indbyggede funktionalitet til
at flytte objekter. Det blev erstattet af en ren kraftbaseret udgave,
der betød at vi mistede Unitys kollissionsdetektering, hvilket betød
fjenderne kunne gå igennem terrænet. Derfor bliver de hele tiden
flyttet, så de altid er ovenpå terrænet. % Sætningen er i O(1)

Jeg arbejdede en del sammen med holdets animator, da han skulle animere
de små fjender. Da vi havde overvundet de første problemer med at få
tingene til at spille sammen med Unity, var det ganske nemt at skifte
mellem animationer og samtidig få det til at se glidende ud.

\subsection{Problemer og udfordringer}

Undervejs i projektet gennemgik vores styrringssystem flere
iterationer. Vi havde mange problemer med at få maskinen til at
opføre sig naturligt uden at introducere nye problemer: For eksempel ville
vi gerne have maskinen til at tippe, hvis den holdt på en skrå flade,
men den måtte samtidig ikke kunne vende på hovedet. Af den grund lavede vi
en maksimal hældning, maskinen kunne have på et givent tidspunkt.

Vi havde også en del problemer med den feedback spilleren skulle have:
Undervejs i udviklingen var det en meget tom fornemmelse at køre rundt
og skyde ting. Derfor blev der gjort noget ud af at tilføje effekter
til både våben og fjender. Laseren har for eksempel fået tilføjet rekyl, der
rykker maskinen en smule når våbenet affyres. Fjenderne flyver ud af
billedet med ild i halen, når de bliver slået ihjel. Bygningen hvor
fjenderne kommer fra, skubber spillerens maskine væk, når den skyder.

\subsection{KI i spillet}

Vores små fjender bruger en simpel A*-\emph{pathfinding}
algoritme. Der bliver genereret et gitter, der viser de gangbare
områder. Fjenderne finder derefter den korteste vej til spilleren og
roterer, så de har fronten mod næste punkt på vejen, hvorefter de
begynder at gå. Når en fjende kommer tæt nok på spilleren, stopper den
og begynder at angribe spillerens maskine.

Vores små fjender er dem der skaber liv i banerne. Deres formål er til
dels at jagte spilleren, så der kommer masser af bevægelse i spillet,
og dels så spilleren får lov til at se sine våben udfolde sig. Hvis
der havde været mere tid til projektet havde disse fjender været en
oplagt mulighed at udvide. For eksempel kunne de have fået nye
våben. De kunne også dø på forskellige måder, alt efter hvilket våben
de var blevet skudt med. Derved kunne spilleren få en masse feedback
fra spillet.

Oprindeligt var der lagt op til to typer fjender. Vi ville have
implementeret nogle skydende versioner af de små fjender, sådan at de
ikke alle blot løber hen i døden. På grund af tidsmangel blev
disse fraskrevet.

Det er små fjender, som vil skabe grundlaget for afprøvningen af
KI'en i spillet. Det er dem, som skaber mulighederne for både
alternativt gameplay, samt guider spilleren hen mod hans mål:
bygningerne, der \emph{spawner} fjender.

Vores \emph{boss}-KI bruger samme pathfinding som de små fjender. Desuden
vurderer den, om den kan ramme med nogle af dens skydevåben på
afstand. Hvis den ser, at den kan ramme med et skydevåben, roterer den
således, at skydevåbenet peger i spillerens retning. Jo længere tid der
bliver brugt på at skyde med et våben, jo lavere vægt får det. Derfor
bliver bossen mere tilbøjelig til at skifte strategi. Det medfører, at
han kører hen til spilleren og forsøger at bruge
nærkampsvåben. Skydevåbenets vægt stiger kontinuerligt over tid, så
hvis man kører væk fra bossen, skifter han taktik til igen at skyde
efter en.

I det originale design var det meningen, at vi ville have implementeret
``seek and flee''\citep[afsnit 3.3.3]{aigames}. Desuden skulle bossen
kunne vurdere sin våbenstyrke i forhold til spilleren i henholdsvis
nærkamp og på afstand. På grund af tidsmangel i projektet, blev disse
ting dog skåret fra. Holdet vurderede, at der var et for lille udbytte i
disse features, da spillet henvender sig til 6-7 årige børn.

Bossen har flere formål: Den skal være udfordringen, som spilleren skal
overkomme, for at gøre sig fortjent til at spille næste bane. Da de
små fjender dør ekstremt let, er det mere tilfredsstillende at få
lov til at slå en lidt større maskine ihjel. Derudover giver bossen et
nyt våben som belønning, hvis det lykkes spilleren at vinde kampen.
Bossen skal også vise tips og tricks til at bruge våbene og være et
eksempel på, hvordan man kan bygge en maskine.

\subsection{Konklusion på produktet}
\label{sec:konkl-pa-prod}

Der er en masse ting i udviklingsprocessen, der kunne være gjort
anderledes og bedre. For eksempel ville det have været godt med lidt
mere planlægning i udviklingen blandt programmørerne. Der er også
flere ting i spillet, som kunne være blevet forbedret. Med nogle ting,
så som styringen, var vi hæmmet af de krav, der var blevet udstedt fra
DADIUs side. Andre ting, såsom flere våben, bedre feedback og mere
varieret gameplay gennem de forskellige baner, kunne være opnået ved
at have lidt længere tid til at udvikle. I sidste ende synes jeg dog,
at det er et meget fint produkt, vi har fået skabt på meget kort
tid. Det har potentiale til at blive rigtig godt, hvis der udvikles
videre på det. Vi fik også meget positiv respons på spillet til
evaluering på DADIU og alle tre dommere så potentiale i spillet. Det
blev enda nævnt, at vi skulle ændre aldersgruppen 30 år op, så
censorerne også kunne få lov at spille spillet. Censorerne foreslog
også, at spillet blev omdannet til et multiplayer-spil, eventuelt i
form af et MMO\footnote{Massively Multiplayer Online}-spil.
	
%%% Local Variables:
%%% mode: latex
%%% TeX-master: "../../report"
%%% End:
